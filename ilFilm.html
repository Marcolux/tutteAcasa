<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link href="style.css" rel="stylesheet" type="text/css"/>
</head>
<body >
    <div id="trailerFilmPage">
        <h2>Il Trailer</h3>
        <video id="IlFilmTrailer" src="./imgs/TAC_trailer.mp4" controls></video>
    </div>
    <div id="SinossiLunga">
        <p><span>Marzo 2020</span>
            
            , inizio del lockdown.
            Le nostre vite frenetiche, sempre travolte da una corrente vorticosa di produttività, sono state bloccate di colpo, arrestate. Siamo state private della nostra abituale capacità di gestire e manipolare la percezione del tempo. Non possiamo programmare, non possiamo riposarci, dato che il riposo prevede un’attività dalla quale staccarsi. Ci sentiamo spaesate. Sbirciando il mondo di fuori da una tenda socchiusa, ci domandiamo: che giorno è? Che mese è?
            Mentre i politici, gli esperti, le task force tutte al maschile, si arrovellavano per dare risposte alle necessità delle industrie, degli imprenditori, delle squadre di calcio, noi abbiamo pensato di usare i nostri smartphone come megafono, per raccontare, dalle nostre case, come siamo riuscite a gestire tutto questo.
            
            La casa, per secoli eletta a spazio d’azione della donna e delle sue “faccende”, con la quarantena assume una nuova valenza e diventa uno spazio multifunzionale, in cui si cerca di racchiudere i traguardi di un secolo di emancipazione per conciliarli con la pressione dei vecchi modelli sociali. Attraversando lunghi corridoi visitiamo tante stanze, di tante case diverse, vediamo mille stili, salottini Rococò, camere da letto Ikea, uffici e aule di scuola improvvisate, dove si cerca di conciliare una vita privata, spesso ingombrante, con una dimensione professionale.
            
            La casa si rivela anche come luogo di diseguaglianza sociale, gli spazi e il loro utilizzo acuiscono la differenza di genere che viene a galla con più chiarezza nei momenti di crisi.
            
            Durante il lockdown, cambia il rapporto con la nostra immagine e con il nostro corpo. Alcune di noi si sentono libere dall’obbligo di apparire e si vestono con quello che capita. Altre continuano a truccarsi, a farsi la tinta, le unghie. Qualcuna azzarda a tagliarsi i capelli da sola. Ci si veste bene nella parte superiore per le videoconferenze, con sotto i leggings da casa. O al contrario qualcuna sfoggia un tacco 12 per sedersi al computer ,anche se nessuno la vedrà.  Si esplora uno spazio di sperimentazione dell’immagine ormai svincolata dal giudizio altrui. Cerchiamo modi alternativi per allenarci, per muoverci, per sentire il nostro corpo: chi fa ginnastica, pesi, corsa sul posto, hula hop, yoga, pilates, chi improvvisa una coreografia di danza contemporanea in cucina, chi balla in maniera libera e scoordinata in salone.
            
            Prendersi cura dei figli, del marito, dei genitori, della casa, tenere insieme i pezzi, da sempre, come fosse un’abilità insita nel nostro DNA. La cura, i bambini. Rinchiusi in casa sono nervosi, spaesati, irrequieti, richiedono attenzione, dedizione. Bisogna far capire loro perché ci troviamo in questa situazione. 
            
            Dopo aver vissuto con speranza  le prime settimane del lockdown, la realtà attorno a noi inizia a perdere solidità e ad incrinarsi: è il momento dei dubbi, dello smarrimento, della crisi. Ci sono le malate Covid in isolamento con le loro paure; le dottoresse impegnate in prima linea che si sfogano a fine turno, le infermiere del 118 che sfrecciano sui mezzi di primo soccorso. Il mondo femminile si mette in discussione di fronte alla morte e alla malattia anche attraverso i sogni e le confessioni notturne…
            
            La fine del lockdown ci ha trovate cambiate. Abbiamo imparato a metterci al centro, ad apprezzare il valore dello stare insieme, dell’essere parte di una comunità. Abbiamo imparato che senza natura siamo incomplete, che il nostro sguardo deve perdersi nell’orizzonte, i nostri sempre nuovi orizzonti. 
            Quando avevamo paura di perdere tutto, abbiamo imparato a non dare per scontato niente e, alla fine, ce l’abbiamo fatta.</p>

    </div>
        <a href="index.html">Return to Home</a>
    
</body>
</html>